The Shunning is een Amerikaanse film uit 2011 gemaakt door Hallmark Channel en gebaseerd op het gelijknamige boek van Beverly Lewis. Het is een onderdeel van een triologie; The Confession en The Reckoning.De jonge Katie Lapp maakt deel uit van een amish-gemeenschap in Lancaster County. Een aantal jaren terug verdronk haar vriendje en toeverlaat Daniel in een rivier en thans is ze verloofd met John Beiler, de lokale bishop. Ze twijfelt echter of ze het strenggelovige leven met hem wel wil en dweept met rockmuziek die verboden is in de gemeenschap.Dan ontdekt ze dat haar ouders een groot geheim verbergen voor haar en de rest van de gemeenschap. Ze gaat nog verder in tegen de regels en komt daardoor in conflict met haar strenggelovige vader. Dat leidt ertoe dat de kerkleiding een shunning tegen haar uitspreekt, wat inhoudt dat niemand zich nog met haar mag inlaten tot ze haar fouten inziet en boete doet.